<div dir="rtl">

# بخش ۴/۱ - فصل اول: آفرینندگان

در سال ۱۹۲۸ یک شخصیت کارتونی متولد شد. میکی ماوس اولیه در ماه می آن سال در انیمیشن صامت با نام دیوانه هواپیما پا به عرصه وجود نهاد. در ماه نوامبر و در سالن کلونی شهر نیویورک، در اولین کارتون صداداری که در سطح گسترده منتشر شد، استیمبوت ویلی (Steamboat Willie) کاراکتری را زنده کرد که می‌توانست میکی ماوس شود.

صدای هم‌زمان (Synchronized sound) یک سال پیش‌تر در فیلم خواننده‌ی جاز معرفی شده بود. همان موفقیت بود که والت دیزنی را مجاب کرد که آن تکنیک را کپی و صدا روی کارتون‌ها بگذارد. کسی نمی‌دانست که آیا این کار جواب خواهد داد یا نه و اینکه آیا در صورت موفقیت، دل مخاطبان را به دست خواهد آورد یا نه. اما وقتی دیزنی در تابستان ۱۹۲۸ دست به این آزمایش زد، نتایج آشکار بود. والت دیزنی این آزمایش را چنین توصیف می‌کند:

> چند تا از پسرهای من موسیقی می‌دانستند و یکی از آن‌ها می‌توانست ساز دهنی بنوازد. آن‌ها را در اتاقی قرار دادیم که نمی‌توانستند تصویر ببینند و صداشان را به اتاقی که در آن زنان و دوستان ما تصویر را می‌دیدند منتقل کردی.

> پسرها شروع تولید آهنگ و جلوه‌های صوتی کردند. بعد از چند شروع ناموفق، صدا و حرکت got off with the gun. نوازنده ساز دهنی آهنگ را نواخت و بقیه ما در بخش صدا، روی ریتم شروع به سوت زدن و کوبیدن روی ماهی‌تابه کردیم. صدا و تصویر تا حد زیادی با هم هم‌زمان بودند.

> تاثیر روی این گروه کوچک مخاطبان ما مانند آن بود که برق آن‌ها را گرفته باشد. واکنش‌شان به این هماهنگی صدا و تصویر تقریبا غیر ارادی بود. فکر کردم دارند مرا دست می‌اندازند. بنابراین من را به میان جمعیت فرستادند و این کار را تکرار کردند. وحشت‌ناک اما فوق‌العاده بود! و چیزی بود جدید! [1]

شریک آن زمان دیزنی و یکی از با استعدادترین‌های پویانمایی تعبیر قوی‌تری دارد: «در زندگی‌ام تا این حد به هیجان نیامده بودم. هیچ چیز تا آن زمان توان برابری با آن را نداشت.»

دیزنی چیزی کاملا جدیدی را بر مبنای چیز نسبتا جدید دیگری خلق کرده بود. صدای هم‌زمان شکلی از آفرینش را زنده کرد که به جز چیزی که دیزنی در دست داشت، در فیلم های دیگر به ندرت نقشی بیش از پر کننده داشته است. در اغلب موارد، نبوغ مثال‌زدنی دیزنی و جرقه‌ی خلاقیت‌اش، بر اساس کار دیگران بود.

همین مقدار، آشناست. اما چیزی که شما احتمالا نمی‌دانید این است که تحول دیگری نیز در سال ۱۹۲۸ به وقوع پیوست. در این سال، یک نابفه طنز (در نقطه‌ی مقابل کارتون) آخرین فیلم صامت مستقل خود را تولید کرد. نام این نابغه، باستر کیتون (Buster Keaton) و نام فیلم، Steamboat Bill, Jr بود.

کیتون، در سال ۱۸۹۵ و در خانواده‌ای شوخ و شنگ متول شد. در عصر فیلم صامت، در استفاده از کمدی فیزیکی به عنوان روشی برای گرفت خنده از مخاطبان‌اش به درجه استادی رسید. Steamboat Bill, Jr یک مثال کلاسیک از این نوع بود که به خاطر شیرین‌کاری‌های باورنکردنی‌اش میان فیلم‌دوستان مشهور بود. این فیلم، یک اثر کیتونی کلاسیک و از محبوب‌ترین‌ها در نوع خودش بود.

فیلم Steamboat Bill, Jr پیش از کارتون Steamboat Willie دیزنی به نمایش در آمد. تصادف شباهت نام‌ها، تصادفی نیست. Steamboat Willie تقلید کارتونی مستقیم از Steamboat Bill, Jr است و هر دو بر اساس آواز ساخته شده‌اند. فقط از خلق صدای هم‌زمان در فیلم خواننده جاز نیست که ما Steamboat Willie را داریم. به خاطر نوآوری باستر کیتون در Steamboat Bill, Jr که خودش ملهم از آهنگ Steamboat Bill بود، ما Steamboat Willie و سپس بر اساس آن، میکی‌ماوس را داریم.

این «قرض‌گرفتن» چیز منحصر به فردی نبود؛ نه برای دیزنی و نه برای صنعت. دیزنی همواره فیلم‌های بلند جریان اصلی زمان خود را هدف گرفته بود.[3] خیلی‌های دیگر هم چنین کرده بودند. کارتون‌های اولیه پر هستند از کپی‌کاری (با اندکی تنوع در شیوه جذاب کردن) و بازگویی داستان‌های قدیمی. کلید موفقیت در درخشش تفاوت‌ها بود. برای دیزنی، صدا بود که می‌توانست جرقه را در انیمیشن‌هایش ایجاد کند. بعدها، کیفیت آثارش در مقایسه با کارتون‌های خط تولید بود که برایش امتیاز رقابتی به همراه داشت. با این حال، این اضافات نیز بر اساس چیزهای عاریه‌ای بودند. دیزنی بر کار پیشینیان خود افزود و از چیزهایی که کهنه شده بودند، چیز جدید آفرید.

گاهی این عاریه گرفتن، جزئی بد؛ گاهی قابل توجه. داستان‌های پریان برادران گریم (Brothers Grimm) را در ذهن بیاورید. اگر شما هم به اندازه‌ی من فراموش‌کار باشید، احتمالا به این فکر می‌کنید که این داستان‌ها، شاد، دوست‌داشتنی و مناسب داستان‌های شبانه‌ی کودکان هستند. خوب در حقیقت، داستان‌های پریان گریم برای ما، ترس‌ناک هستند. به ندرت بتوان والدینی پیدا کرد که جرات کنند چنین داستان‌هایی را در زمان خواب یا هر زمان دیگری برای فرزندان‌شان بخوانند.

دیزنی این داستان‌ها را گرفت و با بازگویی‌شان، آن‌ها را وارد عصر جدید کرد.دیزنی، داستان‌ها را هم با شخصیت‌ها و هم با نور به حرکت درآورد. دیزنی توانست بدون حذف عناصر ترس و خطر، داستانی‌هایی که پیش‌تر ترسناک بودند را مفرح و جذاب کرد. دیزنی، احساس واقعی محبت را به جایی تزریق کرد که در آن ترس وجود داشت. این امر، محدود به کارهای برادران گریم نبود. در حقیقت، فهرست آثاری که دیزنی بر اساس کارهای پیشینیان خود تولید کرده است، حیرت‌آور است: سفید‌برفی (۱۹۳۷)، فانتازیا (۱۹۴۰)، پینوکیو (۱۹۴۰)، دومبو (۱۹۴۱)، بامبی (۱۹۴۲)، آهنگ جنوب (۱۹۴۶)، سیندرلا (۱۹۵۰)، آلیس در سرزمین عجایب ۱۹۵۱)* رابین هود (۱۹۵۲)، پیتر پن (۱۹۵۳)، بانو و ولگرد (۱۹۵۵)، مولان (۱۹۵۸)، زیبای خفته (۱۹۵۹)، صد و یک یگ خالدار (۱۹۶۱)، شمشیر در سنگ (۱۹۶۳)، و کتاب جنگل (۱۹۶۷) و نباید از قلم انداخت مثال اخیر که ممکن است به سرعت فراموش کرده باشیم: سیاره گنج (۲۰۰۳). در تمام این موارد، دیزنی آفرینش را از فرهنگ پیرامون‌اش کپی، آن را با مهارت فوق‌العاده‌ی خود ترکیب و سپس این ترکیب را بر روح فرهنگ خویش نقش کرده است. کپی، ترکیب و زایش.

این، نوعی آفرینش است. این، آفرینشی است که باید آن را به یاد داشته و به فال نیک بگیریم. کسانی هستند که ممکن است بگویند هیچ نوع آفرینشی غیر از این نوع وجود ندارد. برای پذیرش اهمیتی آن، نیاز نیست تا این حد پیش بریم. می‌توانیم آن را «آفرینش دیزنی» بنامیم هرچند که ممکن است قدری گم‌راه کننده باشد. به طور دقیق‌تر، «آفرینش والت دیزنی» است؛ نوعی بیان و نبوغ که بر مبنای فرهنگ پیرامون خود، دست به آفرینش و خلق چیزی متفاوت می‌کند.

در سال ۱۹۲۸، فرهنگی که در آن دیزنی آزاد بود که الهام بگیرد، نسبتا تازه بود. عرصه عمومی در ۱۹۲۸ آن‌قدرها قدیمی نبود و لذا بسیار متنوع بود. میانگین طول دوره‌ی حق نشر چیزی حدود سی سال بود؛ آن هم برای بخش کوچکی از آثار خلاق که تحت قانون حق نشر بودند.[4] این بدان معناست که برای سی سال، به طور میانگین، مؤلفان یا صاحبان حق نشر اثر خلاقانه، «حق انحصاری» برای کنترل موارد استفاده خاص از اثر را داشتند. برای بهره‌گیری از این اثر دارای حق نشر در موارد محدود، نیاز به اجازه دارنده حق نشر بود.

در پایان دوره‌ی حق نشر، یک اثر وارد مالکیت عمومی (public domain) می‌شود. پس از آن، هیچ مجوزی برای استفاده از اثر یا الهام گرفتن از آن مورد نیاز نیست. نه نیازی به مجوز هست و در نتیجه نه نیازی به وکیل. مالکیت عمومی یک «منطقه‌ی بی‌وکیل» است. لذا عمده‌ی محتوای موجود در قرن نوزدهم و در سال ۱۹۲۸ آزادانه در اختیار دیزنی قرار داشت تا بتواند بر اساس آن‌ها اثر تولید کند. هر کسی، فارغ از این که آیا ارتباطاتی دارد یا خیر، این که آیا فقیر است یا غنی، اینکه آیا تایید شده است یا نه می‌توانست آزادانه بر اساس آن‌ها دست به خلق اثری نو بزند.

تا همین نزدیکی‌ها، همواره همه چیز همین‌گونه بوده‌اند. برای بخش عمده تاریخ ما، مالکیت عمومی تنها در چند قدمی بود (was just over the horizon). تا ۱۹۷۸، طول دوره حق نشر، هرگز بیش از سی و دو سال نبود؛ به این معنا که عمده‌ی فرهنگ تنها یک نسل و نیم پیش برای همگان آزاد بود؛ آزاد بود که بدون کس اجازه از کسی، بر اساس آن، اثر جدید خلق کنند. معادل امروزین آن می‌تواند آثاری باشند که از دهه ۱۹۶۰ و ۱۹۷۰ به این سو تولید شده و برای الهام گرفتن والت دیزنی بعدی، آزاد باشند. اما امروز، مالکیت عمومی احتمالا فقط برای محتوای تولید شده قبل از دوره رکود بزرگ (پیش از دهه ۱۹۳۰) مصداق دارد.

البته والت دیزنی هیچ انحصاری روی «آفرینش والت دیزنی» نداشت. امریکا هم نداشت. تا همین اواخر و به جز در ملل تمامیت‌خواه، عرف فرهنگ آزاد به طور گسترده مورد استثمار قرار گرفته است. (((‌ این جمله منطقی به نظر نمی‌رسد. اصل جمله: The norm of free culture has, until recently, and except within totalitarian nations, been broadly exploited and quite universal )))

برای مثال، شکلی از آفرینش را در نظر بگیرید که به برای بسیاری امریکایی‌ها غریب است اما در فرهنگ ژاپنی‌ها، غیر قابل اجتناب است: مانگا (manga) و داستان‌های مصور. ژاپنی‌ها دیوانه‌ی داستان‌های مصور هستند. چیزی حدود ۴۰ درصد از انتشارات، به داستان‌های مصور اختصاص دارد و ۳۰ درصد درآمد نشر از داستان‌های مصور است. این داستان‌ها همه جای جامعه‌ی ژاپن، روی طبقه‌ی مجلات، در دست بخش بزرگی از مسافران در نظام فوق‌العاده حمل و نقل عمومی ژاپن دیده می‌شوند.

امریکایی‌ها ترجیح می‌دادند به این شکل از فرهنگ نگاه تحقیر آمیز داشته باشند. این، یکی از خصوصیات ناخوش‌آیند ماست. ما احتمالا درک نادرستی از مانگا داشته باشیم چرا که به ندرت کسی از بین ما چیزی خوانده است که به داستانی که این «رمان‌های تصویری» روایت می‌کنند نزدیک باشد. برای ژاپنی‌ها، مانگا تمام جوانب زندگی اجتماعی را پوشش می‌دهد. داستان مصور برای ما، «مردان با لباس تنگ» (یکی از فیلم‌های رابین هود) است. به هر حال این طور نیست که گویی متروهای نیویورک پر از خوانندگان جویس یا همینگوی باشد. مردم فرهنگ‌های متفاوت، خود را به شیوه‌های متفاوتی متمایز می‌کنند، ژاپنی‌ها هم به این شیوه‌ی خاص.

اما مقصود من در اینجا، کمک به درک ماگنا نیست. هدفم توضیح یک گونه از ماگنا است که از نگاه یک حقوق‌دان کاملا عجیب اما از نگاه یک دیزنی، کاملا آشناست و آن، پدیده‌ی دوجینشی (doujinshi) است. دوجینشی هم یک نوع داستان مصور است؛ اما از نوع داستان مصور تقلیدی. یک اصل اخلاقی مهم، خلق دوجینشی را مدیریت می‌کند و آن اینکه اگر یک اثر، یک کپی صرف باشد، دوجینشی نیست و هنرمند بایستی چیزی به اثری که از آن تقلید می‌کند اضافه کند؛ چه این دگرگونی ظریف باشد یا قابل توجه. یک داستان مصور دیجینشی می‌تواند یک داستان مصور از جریان اصلی را بردارد و به روشی متفاوت (مثلا یک خط داستانی متفاوت) آن را گسترش دهد. و یا می‌تواند شخصیت‌ها را حفظ کند اما ظاهرشان را اندکی تغییر دهد.هیچ قاعده‌ای وجود ندارد که بگوید آیا یک دوجینشی به اندازه‌ی کافی «تغییر» کرده یا نه. اما اگر قرار باشد که یک دوجینشی واقعی به حساب بیاید، باید با اثر اصلی متفاوت باشد. در حقیقت شوراهایی برای بررسی دوجینشی وجود دارند که دوجینشی‌هایی که عینا کپی شده‌اند را رد می‌کنند.

این داستان‌های مصور تقلیدی بخش کوچکی از بازار مانگا نیستند بیش از ۳۳ هزار «حلقه» از آفرینندگان سراسر ژاپن این خرده آفرینش‌های والت دیزنی را تولید می‌کنند. بیش از ۴۵۰ هزار ژاپنی دوبار در سال، در بزرگ‌ترین گردهم‌آیی کشور به دور هم جمع می‌شوند تا به تبادل و فروش آثارشان بپردازند. این بازار به موازات بازار جریان اصلی و تجاری مانگا وجود دارد. به نوعی این دو بازار با هم در رقابل هستند اما هیچ تلاش ادامه‌داری توسط کسانی که بازار تجاری مانگا را کنترل می‌کنند برای ضربه زدن یا جمع کردن بازار دوجینشی صورت نمی‌گیرد. بازار دوجینشی، فارغ از رقابت و فارغ از قانون، به شکوفایی خود ادامه می‌دهد.

حداقل برای کسانی که در رشته حقوق تحصیل کرده‌اند، معماگونه‌ترین ویژگی بازار دوجینشی این است که اساسا به آن اجازه‌ی وجود داده شده است. مطابق قانون حق‌نشر ژاپن که در این ارتباط (بر روی کاغذ) مشابه قانون حق‌نشر امریکاست، بازار دوجینشی یک بازار خلاف قانون است. به زبان ساده، دوجینشی‌ها، «آثار اشتقاقی» هستند. معمول نیست که هنرمندان دوجینشی تلاشی برای کسب اجازه از هنرمندان مانگا بکنند. در عوض، عرف این گونه است که کاری را بردارند و مشابه کاری که والت دیزنی با Steamboat Bill, Jr کرد، اثر اشخاص دیگری را تغییر دهند. بر اساس قوانین هر دو کشور ژاپن و امریکا، این «برداشتن» بدون کسب مجوز از دارنده اصلی حق‌نشر، خلاف قانون است. این کار، نقض حق نشر اثر اصلی برای تهیه یک کپی یا ایجاد یک اثر مشتق شده بدون مجوز صاحب اصلی حق‌نشر است.

با این حال، این بازار غیر قانونی نه تنها وجود دارد بلکه نشو و نما هم می‌کند. به اعتقاد برخی، دلیل شکوفایی مانگای ژاپن، دقیقا به خاطر وجود دوجینشی است. رمان‌نویسی تصویری، جاد وینیک به من گفته است: «نخستین روزهای حضور داستان مصور در امریکا بسیار شبیه به آن چیزی بود که هم‌اکنون در ژاپن در جریان است . . . . داستان‌های مصور امریکایی از دل کپی یک دیگر متولد می‌شدند . . . . این‌گونه بود که [هنرمندان] نه با ایده‌گرفتن از کارهای دیگر بلکه با کپی کردن آن‌ها شیوه‌ی کار را آموختند.[5]»

وینیک توضیح می‌دهد که اکنون داستان‌های مصور امریکایی کاملا فرق کرده‌اند و بخشی از این تفاوت در دشواری قانونی اقتباس از داستان‌های مصور به شیوه‌ای است که دوجینشی اجازه‌ی آن را می‌دهد. وینیک در خصوص سوپرمن به من گفت: «این مقررات وجود دارند و تو باید به آن‌ها پای‌بند باشی.» کارهایی هستند که سوپرمن «نمی‌تواند» انجام دهد. «به عنوان یک آفریننده، الزام به پای‌بندی به چیزهایی که برای پنجاه سال پیش هستند، ناامید کننده است.»

عرف در ژاپن، این مشکلات قانونی را سبک‌تر می‌کند. برخی می‌گویند که سهل گرفتن به خاطر منافعی است که بازار مانگای ژاپن از برخوردار می‌شود. به عنوان مثال سلیل مهرا، استاد حقوق دانشگاه تمپل معتقد است که بازار مانگا به این دلیل نقض قانون را می‌پذیرد که بهره‌وری بالاتر و ثروت‌مندتر شدن این بازار منجر می‌شوند. اگر دوجینشی ممنوع شود، همه ضرر خواهند کرد، بنابراین قانون، دوجینشی را ممنوع نمی‌کند.[6]

ایراد این داستان، آن گونه که مهرا به سادگی بیان می‌کند، روشن نبودن مکانیسمی است که نتیجه‌اش می‌شود عدم مداخله. ممکن است که وجود دوجینشی برای کلیت بازار سودمندتر از ممنوعیت‌اش باشد؛ اما این استدلال نمی‌تواند توضیح دهد که چرا افراد دارای خق نشر دست به شکایت نمی‌زنند. اگر قانون هیچ استثنای کلی‌ای برای دوجینشی ندارند و حتی در عمل نیز در برخی موارد هنرمندان مانگا به طور شخصی، هنرمندان دوجینشی را تحت پیگرد قضایی قرار داده‌اند، چرا در سطح گسترده‌تری از «استفاده‌ی آزادانه» فرهنگ دوجینشی ممانعت به عمل نمی‌آید؟

من چهار ماه فوق‌العاده را در ژاپن سپری کردم و این سوال را تا جایی که می‌توانستم پرسیدم. شاید در نهایت به‌ترین دلیل را از دوستی متعلق به یک شرکت حقوقی مهم ژاپن دریافت کردم. او در یک بعدازظهر به من گفت «به تعداد کافی، وکیل نداریم . . . منابع کافی برای پیگیری قضایی مواردی مثل این را نداریم.» 

بعدا به این موضوعی باز خواهیم گشت که تنظیمات قانونی تابعی است از دو چیز: کلمات درون کتاب‌ها و هزینه‌ی اثرگذارکردن آن کلمات. فعلا روی این سوال تمرکز کنید: آیا ژاپن از داشتن وکلای بیش‌تر سود خواهد برد؟ آیا مانگاکارها تحت پیگرد قرار دادن هنرمندان دوجینشی، پول‌دارتر می‌شوند؟ اگر ژاپنی‌ها بتوانند به این رسم اشتراگ‌گذاری بی‌چشم‌دشت پایان دهند، چیز مهمی به دست خواهند آورد؟ آیا در این جا، سرقت باعث آسیب دیدن قربانیان سرقت می‌شود یا به آن‌ها کمک می‌کند؟ آیا مبارزه حقوق‌دان‌ها با این سرقت، به سود مشتریان‌شان خواهد بود یا به زیان‌شان؟ بگذارید لحظه‌ای درنگ کنیم.

اگر شما مثل منِ یک دهه پیش و یا مشابه اکثر افرادی هستید که برای اولین بار به این موضوع فکر می‌کنند، همین الان باید به چیزی بیاندیشید که تا کنون به ذهن‌تان خطور نکرده است.

ما در دنیایی زندگی می‌کنیم که «مالکیت» را محترم می‌شمرد. من هم یکی از همان کسانی هستم که محترم‌اش می‌شمرم. من در کل به ارزش مالکیت معتقدم و به ارزش گونه‌ای از مالکیت که حقوق‌دانان آن را «مالکیت معنوی» می‌خوانند نیز باور دارم.[7] یک جامعه بزرگ و متنوع، نمی‌تواند بدون مالکیت به حیات خود ادامه دهد. یک جامعه بزرگ، متنوع و مدرن نمی‌تواند بدون ماکلیت معنوی شکوفا شود.

اما تنها لحظه‌ای تامل کافی است تا متوجه شویم که ارزش‌های دیگر بسیاری وجود دارند که «مالکیت» توان پوشش دادن آن‌ها را ندارد. منظورم این نیست که «با پول نمی‌توان عشق را خرید» بلکه ارزشی که کاملا بخشی از فرایند تولید، شامل تولید تجاری و غیر تجاری است. اگر هنرمندان (animator) دیزنی یک بسته مداد برای کشیدن Steamboat Willie دزدیده بودند، هرقدر جزئی و هر قدر بدون جلب توجه هم که این کار می‌کردند ما در مزمت آن درنگ نمی‌کردیم. اما طبق قانون آن زمان، اشکالی در استفاده‌ی دیزنی از باستر کیتون یا از برادران گریم وجود نداشت. ایرادی در استفاده دیزنی از کیتون نبود چون دیزنی، منصفانه قلم‌داد می‌شد. ایرادی هم بر استفاده دیزنی از کار گریم‌ها نبود چون اثر آن‌ها تحت مالکیت عمومی قرار داشت.

بنابراین هر چند آنچه که دیزنی برداشته بود، و یا در بیانی کلی‌تر، هرآنچه که کسی در راستای پیاده کردن آفرینش والت دیزنی برداشته، دارای ارزش هستند، رسم و سنت ما چنین برداشت‌هایی را نادرست نمی‌داند. در فرهنگ آزاد، چیزهایی برای آزادانه برداشتن باقی می‌مانند و این آزادی، خوب است.

همین داستان برای دوجینشی نیز صادق است. اگر یک هنرمند دوجینشی‌کار وارد دفتر یک ناشر شده و بدون پرداخت هیچ پولی، با هزار (یا حتی یک) نسخه از آخرین اثر او فرار کند، ما در نادرست انگاشتن عمل او، درنگی نمی‌کنیم. افزون بر تجاوز، او چیز با ارزشی را دزدیده است. قانون، دزدیدن به هر شکل‌اش را ممنوع کرده است؛ خواه کوچک باشد خواه بزرگ.

در این میان حتی در میان حقوق‌دانان ژاپنی مقاومت مشخصی علیه آنگه کار هنرمندان داستان‌مصور تقلیدی را «دزدی» بنامیم. این نوع از آفرینش والت دیزنی گونه عملی درست و منصفانه تلقی می‌شود حتی اگر تبیین‌اش برای حقوق‌دانان دشوار باشد.

این داستان در هزاران مثال دیگر نیز صادق است. اگر به اطراف‌تان بنگرید، در همه جا می‌توانید این مثال‌ها را بیابید. دانشمندان بدون اینکه بخواهند از کسی مجور بگیرند یا پولی پرداخت کنند، بر مبنای کار دیگر دانشمندان دست به تولید می‌زنند. («ببخشید جناب استاد انیشتین، اما آیا اجازه دارم از نظریه‌ی نسبیت شما استفاده کنم تا نشان دهم نظر شما درباره‌ی فیزیک کوانتوم ناردست است؟») شرکت‌های بازیگری بدون اینکه اجازه‌ای از کسی بگیرند، دست به اقتباس از آثار شکسپیر می‌زنند. (کسی چنین باوری دارد که شهرت شکسپیر می‌توانست بیش از این پخش شود اگر مرکزی برای سامان‌دهی حقوق شکسپیر وجود می‌داشت که دیگران برای استفاده از آثار او از آن سازمان کسب اجازه می‌کردند؟) و با برخی فیلم‌ها، هالیوود وارد یک دور می‌شود: پنج فیلم فضایی در پایان دهه ۱۹۹۰ و دو فیلم درباره فاجعه گردباد در ۱۹۹۷.

آفرینندگان این جا و هر جای دیگری، همواره بر مبنای آفرینش‌هایی که پیش از آن‌ها به وقوع پیوسته و اکنون احاطه‌شان کرده است دست به آفرینش جدید می‌زنند. حداقل بخشی از اثر آن‌ها در هر زمان و هر مکان، بدون کسب اجازه یا پرداخت حقوق به آفریننده‌ی اصلی تولید شده است. هیچ جامعه‌ای، چه آزاد و چه کنترل شده، تا کنون درخواست نکرده است که برای تمام موارد استفاده باید وجهی پرداخت شود و یا اینکه مجوزهای لازم برای انجام کارهایی مانند آفرینش‌های والت دیزنی باید گرفته شود. در عوض هر جامعه‌ای، بخشی از فرهنگ‌اش را برای برداشته شدن آزاد گذاشته‌اند؛ جوامع آزاد بیش از جوامع غیر آزاد و اما کم و بیش، همه جوامع چنین کرده‌اند.

بنابراین پرسش دشوار این نیست که آیا فرهنگ آزاد است. همه فرهنگ‌ها تا حدی آزاد هستند. در عوض، پرسش دشوار این است که «این فرهنگ چه‌قدر آزاد است؟» چه میزان و به چه گستردگی‌ای یک فرهنگ، برای مورد استفاده قرار گرفتن توسط دیگران آزاد است؟ آیا این آزادی محدود به اعضای حزب است؟ یا متعلق به اعضای خانواده سلطنتی؟ متعلق است به ده شرکت برتر در بورس نیویورک؟ یا این آزادی به طور گسترده‌ای توزیع شده است؟ To artists generally, whether affiliated with the Met or not? برای همه موسیقی‌دانان، چه سفید یا غیر سفید؟ برای همه فیلم‌سازان، چه مرتبط با یک استودیو یا خیر؟

فرهنگ آزاد فرهنگ‌هایی هستند که بخش زیادی را برای الهام‌گیری دیگران آزاد می‌گذارند؛ فرهنگی‌های غیر آزاد و اجازه‌ای به میزان خیلی کم‌تری چنین می‌کنند. فرهنگ ما یک فرهنگ آزاد بود. الان به مراتب کمتر آزاد است.


# Notes

[1] Leonard Maltin, Of Mice and Magic: A History of American Animated Cartoons (New York: Penguin Books, 1987), 34­35.

[2] I am grateful to David Gerstein and his careful history, described at link #4\. According to Dave Smith of the Disney Archives, Disney paid royalties to use the music for five songs in Steamboat Willie: "Steamboat Bill," "The Simpleton" (Delille), "Mischief Makers" (Carbonara), "Joyful Hurry No. 1" (Baron), and "Gawky Rube" (Lakay). A sixth song, "The Turkey in the Straw," was already in the public domain. Letter from David Smith to Harry Surden, 10 July 2003, on file with author.

[3] He was also a fan of the public domain. See Chris Sprigman, "The Mouse that Ate the Public Domain," Findlaw, 5 March 2002, at link #5.

[4] Until 1976, copyright law granted an author the possibility of two terms: an initial term and a renewal term. I have calculated the "average" term by determining the weighted average of total registrations for any particular year, and the proportion renewing. Thus, if 100 copyrights are registered in year 1, and only 15 are renewed, and the renewal term is 28 years, then the average term is 32.2 years. For the renewal data and other relevant data, see the Web site associated with this book, available at link #6.

[5] For an excellent history, see Scott McCloud, Reinventing Comics (New York: Perennial, 2000).

[6] See Salil K. Mehra, "Copyright and Comics in Japan: Does Law Explain Why All the Comics My Kid Watches Are Japanese Imports?" Rutgers Law Review 55 (2002): 155, 182\. "[T]here might be a collective economic rationality that would lead manga and anime artists to forgo bringing legal actions for infringement. One hypothesis is that all manga artists may be better off collectively if they set aside their individual self-interest and decide not to press their legal rights. This is essentially a prisoner's dilemma solved."

[7] The term intellectual property is of relatively recent origin. See Siva Vaidhyanathan, Copyrights and Copywrongs, 11 (New York: New York University Press, 2001). See also Lawrence Lessig, The Future of Ideas (New York: Random House, 2001), 293 n. 26\. The term accurately describes a set of "property" rights--copyright, patents, trademark, and trade-secret--but the nature of those rights is very different.

--------------------------------------------------------------------------------

[Prev](./04-0-piracy.md) | [Table of Contents](./00-toc.md) | [Next](./04-2-ch02-mere-copyists.md)
