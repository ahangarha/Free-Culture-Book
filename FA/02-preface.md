<div dir="rtl">
# دیباچه

دیوید پوگ، یک نویسنده درخشان و مؤلف کتاب‌های فنی و کامپیوتری متعدد، در انتهای نقدش بر اولین کتاب من با عنوان «کد: و دیگر قوانین فضای سایبری» چنین نوشت:

> بر خلاف قانون موجود، نرم‌افزار اینترنت ظرفیتی برای مجازات کردن ندارد. این نرم‌افزار تاثیری بر مردمانی که برخط نیستند ندارد (و تنها اقلیت کوچکی از جمعیت جهان برخط هستند). اگر نظام اینترنت را قبول نداری، می‌توانی مودم‌ات را به گوشه‌ای پرت کنی.[1]

پوگ نسبت به تحلیل بنیادین کتاب (که می‌گفت نرم‌افزار یا «کد» به عنوان نوعی قانون عمل می‌کند) تردید داشت و در نقدش با خوش‌خیالی پیشنهاد داد که اگر زندگی در فضای سایبری ناخوش‌آیند شد، همیشه می‌توانیم به آسانی مودم را خاموش کنیم و به دنیای خودمان برگردیم. مودم را خاموش کنیم، کامپیوتر را از برق بکشیم و خیال‌مان راحت باشد که مشکلاتی که در آن فضا وجود داشتند دیگر تاثیری روی ما نخواهند گذاشت.

هر چند تردید دارم اما شاید، فقط شاید در ۱۹۹۹ پوگ می‌توانست حق داشته باشد. اما اگر حتی او در آن زمان برحق بود، امروز داستان فرق کرده است: «فرهنگ آزاد» درباره مشکلاتی است که اینترنت، حتی بعد از قطع کردن مودم ایجاد می‌کند. بحثی است درباره اینکه چگونه نبردهایی که حول زندگی برخط اوج گرفته‌اند به شکلی اساسی بر زندگی «کسانی که برخط نیستند» اثر گذاشته‌اند. کلیدی وجود ندارد که بتواند عایقی میان ما و تاثیر اینترنت بکشد.

اما بر خلاف کتاب «کد»، خود اینترنت محور بحث در کتاب حاضر نیست. در عوض محوریت این کتاب بر پی‌آمد اینترنت بر آن بخشی از سنت ماست که چه بسا بنیادین‌تر و به همان میزان که برای خوره‌نماهای کامپوتر سخت است، بسیار بسیار مهم‌تر.

آن سنت، مسیری است که طی آن، فرهنگ ما ساخته شده است. آن‌گونه که در برگ‌های پیش رو توضیح خواهم داد، ما از یک سنت با «فرهنگ آزاد» می‌آییم. یک فرهنگ آزاد، از سازندگان و نوآوران پشتیبانی و محافظت می‌کند و این کار، مستقیما با اعطای حقوق مالکیت معنوی محقق می‌شود. این کار را آن‌چنان غیرمستقیم و با محدود کردن درسترسی به آن حقوق انجام می‌دهد که تضمین می‌کند سازندگان و نوآوران آینده تا حد امکان از تحت کنترل گذشته بودن آزاد و در امان بمانند. نقطه‌ی مقابل فرهنگ آزاد، «فرهنگ اجازه‌ای» است؛ فرهنگی که در آن، سازندگان صرفا به ساخت چیزی که یا صاحبان قدرت و یا سازندگان پیشین اجازه‌ی آن را می‌دهد مجاز هستند.

معتقدم که اگر این تغییر را به درست درک کنیم، در مقابل‌اش ایستادگی خواهیم کرد. نه «ما» در چپ و «شما» در راست، بلکه مایی که نقشی در صنایع خاص فرهنگ که قرن بیستم را شکل داده‌اند نداریم. فارغ از این که چپ‌گرا یا راست‌گرا باشید، اگر با چیزی که گفتم ارتباط برقرار نمی‌کنید، حرف من شما را خواهد آزرد. چرا که تغییراتی که من از آن‌ها حرف خواهم زد، ارزش‌هایی را تحت تاثیر قرار می‌دهند که برای هر دو سوی فرهنگ سیاسی ما، بنیادین هستند.

شمه‌ای از این بی‌عدالتی دوحزبی را در اوایل تابستان ۲۰۰۳ دیدیم. همزمان که FCC تغییراتی قوانین مالکیت رسانه را در نظر داشت که می‌توانست محدودیت‌های تمرکز رسانه‌ای را از بین ببرد، ائتلافی فوق‌العاده در اعتراض به این تغییرات، بیش از هفتصد هزار نامه‌ به FCC نوشت. As William Safire described marching "uncomfortably alongside CodePink Women for Peace and the National Rifle Association, between liberal Olympia Snowe and conservative Ted Stevens," he formulated perhaps most simply just what was at stake: the concentration of power. And as he asked,

> آیا غیرمحافظه‌کارانه است؟ به زعم من نه. تمرکز قدرت (سیاسی، تجاری، رسانه‌ای، فرهنگی) باید مورد نفرت محافظه‌کاران باشد. پراکندگی قدرت از طریق کنترل محلی که منجر به تشویق افراد به مشارکت می‌شود، عصاره‌ی فدرالیسم و بزرگ‌ترین تجلی دموکراسی است.[3]

این طرز فکر، عنصر مبحث «فرهنگ آزاد» است. هر چند تمرکز من تنها بر تمرکز قدرتی که محصول تمرکز مالکیت است نیست، اما به واسطه‌ی آشکار نبودن‌اش چه بسا مهم‌تر از آن، تاکید من بر تمرکز قدرتی است که محصول تغییر بنیادین در حوزه اثربخشی قانون است. قانون در حال تغییر است و این تغییر، شیوه‌ی شکل‌گیری فرهنگ ما را تغییر می‌دهد. فارغ از اینکه شما به اینترنت اهمیت بدهید یا نه، و یا اینکه در سمت چپ سفری (Safire) قرار داشته باشید یا سمت راست او، این تغییر بایستی مایه‌ی نگرانی شما باشد. عنوان و بخش قابل ملاحظه‌ای از مباحث این کتار از کارهای ریچارد استالمن (Richard Stallman) و بنیاد نرم‌افزار آزاد (Free Software Foundation) الهام گرفته شده‌اند. در حقیقت، زمانی که آثار استالمن به خصوص مقالات پیرامون «نرم‌افزار آزاد، جامعه‌ی آزاد» را بازخوانی می‌کنم، متوجه می‌شوم که تمام بینش‌های نظری‌ای که در اینجا بسط داده‌ام، استالمن دهه‌ها پیش توصیف کرده بوده است. به نوعی می‌توان گفت که این اثر، یک کار دست دوم «محض» است.

در عوض، فرهنگ آزادی که در این کتاب به دفاع از آن می‌پردازم، تعادلی است میان آنارشی و کنترل. یک فرهنگ آزاد، مانند یک بازار آزاد، سرشار است از مال. سرشار است از قوانین مالکیت و قرارداد که توسط دولت اعمال می‌شوند. اما درست مانند بازار آزاد که اگر اموالش تبدیل به فئودال شود منحرف می‌گردد، فرهنگ آزاد هم می‌تواند با افراط در حقوق مالکیتی‌ای که تعریف‌اش می‌کند دچار اختلال شود. این، چیزی است که مرا نسبت به فرهنگ امروزمان دچار ترس می‌کند. در مقابله با این افراط‌گری است که این کتاب نوشته شده است.


## Notes

[1] David Pogue, "Don't Just Chat, Do Something," New York Times, 30 January 2000.

[2] Richard M. Stallman, Free Software, Free Societies 57 ( Joshua Gay, ed. 2002).

[3] William Safire, "The Great Media Gulp," New York Times, 22 May 2003.

--------------------------------------------------------------------------------

[Prev](./01-info.md) | [Table of Contents](./00-toc.md) | [Next](./03-introduction.md)
