<div dir="rtl">

# فصل چهار: «سرقت» (piracy)

از زمانی که قانون شروع به تنظیم و کنترل مالکیت آفرینشی کرده است، همواره جنگی بر علیه «سرقت» در جریان بوده است. ترسیم شکل دقیق این دغدغه، یعنی «سرقت» دشوار است اما نمایش بی‌عدالتی‌اش به سادگی قابل ضبط است. لرد هنسفیلد در ارتباط با موردی که در آن، قانون حق نشر انگلیس به نت‌های موسیقی تسری داده شده بود نوشته است:

> یک شخص می‌تواند با نواختن یک قطعه، آن را تکثیر کند اما او حق ندارد با تکثیر و نگهداری آن‌ها برای خودش،‌ سود صاحب اثر را بدزدد.[1]

امروز ما در میانه‌ی «جنگ» دیگری بر ضد «سرقت» هستیم. اینترنت آتش این جنگ را افروخته است. اینترنت، گسترش کارای محتوا را ممکن می‌سازد. انتقال فایل همتا (Peer-to-peer یا p2p) یکی از کاراترین فناوری‌های کارایی است که اینترنت فراهم آورده است. سامانه‌های p2p با استفاده از هوش توزیع‌شده، نشر آسان محتوا را آن‌چنان تسهیل می‌کنند که یک نسل پیش قابل تصور نبود.

این کارایی، خطوط حق‌نشر سنتی را محترم نمی‌شمرد. شبکه، میان به اشتراک‌گذاری محتوای دارای حق‌نشر و محتوای فاقد آن تبعیضی نمی‌گذارد. در نتیجه، حجم بالایی از محتوای مشمول حق‌نشر، به اشتراک گذاشته می‌شوند. این امر، بر آتش جنگ می‌افزاید؛ چرا که دارندگان حق‌نشر نگران آن هستند که «سود مؤلف با تاراج برود».

رزم‌آوران این میدان برای دفاع از «مالکیت» خود و بر ضد «سارقان» به دادگاه‌ها، نهادهای قانون‌گذاری و بیش از پیش به فناوری روی آورده‌اند. این رزم‌آوران هشدار می‌دهند که یک نسل از امریکایی‌ها برای این اعتقاد بزرگ می‌شوند که «مالکیت» باید «آزاد» باشد؛ بی خیال تتو، کودکان ما در حال دزد شدن هستند!

تردیدی در نادرستی «سرقت» و اینکه سارقان باید مورد مجازات قرار بگیرند نیست. اما قبل از آنکه جلادان را فرابخوانیم لازم اسا که این مفهوم «سرقت» را در یک بستری بگذاریم. در همین حال که این مفهوم به طور فزاینده‌ای مورد استفاده قرار می‌گیرد، در دل‌اش انگاره‌ای فوق‌العاده قرار دارد که نادرست است. 

این انگاره، چیزی مانند این است:

> اثر خلاق دارای ارزش است؛ هرگاه که من از آن‌ها استفاده کنم یا بر مبنای اثر خلاقانه‌ی دیگران دست به آفرینشی بزنم، در حقیقت بخشی از ارزش ان‌ها را دریافت می‌کنم و بنابراین باید اجازه‌ی آن‌ها را داشته باشم. دریافت بدون اجازه‌ی ارزش از شخصی دیگر، نادرست است. این، نوعی سرقت است.

این نگاه، درست به عمق بحث جاری می‌رود. این نگاه، آن چیزی است که استاد حقوق دانشگاه نیویورک، راشل دریفاس به عنوان نگرش مالکیت آفرینشی «اگر ارزش دارد، مشمول حق است» مورد نقد قرار می‌دهد؛[2] یعنی اگر ارزش وجود دارد باید کسی باشد که حقی بر آن ارزش داشته باشد. این نگاه به آن منتهی می‌شود که مثلا سازمان حقوق آهنگ‌سازان، علیه گروه «دختران پیش‌آهنگ» (Girl Scouts) برای عدم پرداخت حق نشر آهنگ‌هایی که در اردوهاشان خوانده بودند اعلام جرم کند.[3] «ارزش»ی وجود داشت بنابراین حقی نیز باید وجود داشته باشد؛ حتی علیه «دختران پیش‌آهنگ».

این انگاره همانا یک فهم ممکن است از این که مالکیت آفرینشی چگونه کار می‌کند. به همین شکل می‌تواند طرحی ممکن باشد برای نظامی قانونی در حمایت از مالکیت آفرینشی. اما نگرش مالکیت آفرینشی «اگر ارزش دارد، مشمول حق است» هرگز نگرش امریکا به مالکیت آفرینشی نبوده است و هرگز مورد حمایت قانون نبوده است.

در عوض در سنت ما مالکیت معنوی، یک ابزار است که در عین حالی که در خدمت ارزش آفرینندگی باقی می‌ماند، بستری برای جامعه‌ای کاملا خلاق فراهم می‌آورد. بحث جاری، این موضوع را برعکس کرده است. آن‌چنان دغدغه‌ی حفاظت از ابزار ما را فراگرفته که اصل ارزش را از یاد برده‌ایم.

سرچشمه این اغتشاش در آن جاست که قانون دیگر اهتمامی به کشیدن خط تمایز میان دو چیز ندارد: تمایز بین بازنشر اثر شخص دیگر در یک سو و دگرگون کردن یا تولید بر اساس اثر دیگران در سوی دیگر. قانون حق نشر، از بدو تولد، صرفا دغدغه نشر را دشته است؛ این قانون اما امروز هر دو را تنظیم می‌کند.

پیش از فناوری‌های اینترنت، این ملقمه و آمیختگی تا این حد اهمیت نداشت. فناوری‌های نشر، گران بودند؛ در نتیجه اکثریت غالب نشر، تجاری بود. نهادهای تجاری می‌توانستند بار قانون و حتی بار پیچیدگی عجیبی که قانون حق نشر به آن تبدیل شده را بر دوش بکشند. تنها یکی دیگر از هزینه‌های انجام کسب و کار بود.

اما با تولد اینترنت، این مرز طبیعی در دسترس قانون، از بین رفته است. قانون نه فقط آفرینش یک آفریننده‌ی تجاری بلکه آفرینش همگان را کنترل می‌کند. هرچند چنین گسترشی اگر قانون فقط به کنترل «تکثیر» بپردازد زیاد محل اشکال نیست، اما اگر بنا باشد که قانون به صورت گسترده و مبهم به کنترل امور بپردازد،  شاخ و برگ پیدا کردن‌اش جای نگرانی دارد. اکنون بار این قانون به دلیل تاثیر آن بر آفرینش‌های غیرتجاری و به طور فزاینده‌ای به دلیل تاثیر آن بر آفرینش‌های تجاری به گونه‌ای که از صنایع خاصی بر علیه رقابت دست به حمایت می‌زند، بیش از نفع اصلی آن است. درست در زمانی که فناوری دیجیتال می‌توانست دامنه‌ی آفرینش‌های تجاری و غیر تجاری را با رشدی فوق‌العاده همراه کند، قانون با قوانین مبهم و پیچیده و با اعمال مجازات‌های وقیهانه، برای خلاقیت مشکل ایجاد می‌کند. ما شاید آنگونه که ریچارد فلوریدا نوشته است، در حال نظاره کردن «ظهور طبقه خلاق» هستیم. ما متاسفانه در حال مشاهده ظهور غیرعادی مقررات این کلاس خلاق هم هستیم.

این مشکلات، در رسم و سنت ما معنایی ندارند. بایستی شروع به درک بیش‌تر سنت‌مان کنیم و این نبردهای جاری درباره آن چیزی که برچسب «سرقت» خورده است را در زمینه‌ی مناسب قرار دهیم.

## Notes

[1] Bach v. Longman, 98 Eng. Rep. 1274 (1777) (Mansfield).

[2] See Rochelle Dreyfuss, "Expressive Genericity: Trademarks as Language in the Pepsi Generation," Notre Dame Law Review 65 (1990): 397.

[3] Lisa Bannon, "The Birds May Sing, but Campers Can't Unless They Pay Up," Wall Street Journal, 21 August 1996, available at link #3; Jonathan Zittrain, "Calling Off the Copyright War: In Battle of Property vs. Free Speech, No One Wins," Boston Globe, 24 November 2002.

[4] In The Rise of the Creative Class (New York: Basic Books, 2002), Richard Florida documents a shift in the nature of labor toward a labor of creativity. His work, however, doesn't directly address the legal conditions under which that creativity is enabled or stifled. I certainly agree with him about the importance and significance of this change, but I also believe the conditions under which it will be enabled are much more tenuous.

--------------------------------------------------------------------------------

[Prev](./03-introduction.md) | [Table of Contents](./00-toc.md) | [Next](./04-1-ch01-creators.md)
